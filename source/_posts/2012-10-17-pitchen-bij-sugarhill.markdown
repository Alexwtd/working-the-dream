---
layout: post
title: "Pitchen bij Sugarhill"
date: 2012-10-17 11:00
comments: true
categories: [post]
---

Zo’n half jaar geleden zat ik van een heerlijke burger te genieten bij de [Sugarhill](http://www.sugarhill.nl/ "website"). Ik was er toen regelmatig gaan eten en had de drang om iedereen er heen te sleepen. De vibe, het eten en alles er om heen was gewoon zo goed.   Ik vond dat meer mensen dit inspirerende stel achter Sugarhill moesten leren kennen, en het was voor mij duidelijk dat deze mensen met zoveel passie bezig waren met ondernemen. Vanuit dit enthousiasme is het idee voor het maken van Working the Dream dan ook gedeeltelijk ontstaan.
<!--more-->Vandaag, zo’n half jaar later was het dan eindelijk zo ver dat ik mijn concept aan Werry van de Sugarhill kon gaan pitchen. Voor mij stond er veel op het spel, ik had de documentaire natuurlijk al honderden keren in mijn hoofd zien afspelen en Sugarhill was daar ruim in vertegenwoordigd. Met wat gezonde spanning liep ik de sugarhill binnen om Werry te overtuigen van mijn project.  
  
  Na een gezellig half uur praten over ondernemen, passie voor je werk, heerlijk eten en het bekijken van verschillende voorbeeld video’s was er een ding duidelijk. Sugarhill ging mee doen!  
  
  Werry had al allemaal hartstikke leuke dingen in gedachte die ik nog niet ga verklappen, maar wat ik jullie wel kan zeggen is dat jullie zeker deze site moeten blijven volgen, want er gaat hele leuke content aan komen!  
  
Kortom, Binnenkort een portret van Werry van leeuwen: ondernemer, chef kok, en levensgenieter.